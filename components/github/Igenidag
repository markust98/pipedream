<!doctype html>
<html>
<head>
<meta charset="UTF-8">
<title>Igenidag</title>
</head>

<body>

<p>
Den mørke skovs kunst: gotiske billeder på algoritmisk socialitet	

Streameren xQc kan ikke blive boende det samme sted i længere tid ad gangen. I 2021 måtte han flytte fra 
Austin i Texas og tilbage til Canada hvor han er vokset op, fordi politiet dagligt blev kaldt ud til hans 
adresse. Hver dag blev det lokale politi ringet op og fik falske tips om personfarlig kriminalitet på hans 
bopæl.  Det er en paranoid hverdag, som han deler med en stor andel af de mest populære streamere på 
platforme som Youtube og Twitch, hvor nødvendigheden for en næsten-konstant kommunikation mellem 
producent (producent af ikke-bestemt ’content’, af parasocialitet) og publikum på den ene side, og behovet 
for at samme interaktion altid ubesværet kan afbrydes på den anden, ikke går op. At personfølsomme data, 
som streameres adresse, har det med at deles viralt, er kun en grund til det. Eksemplet er markant fordi 
politiet ved døren her bliver en afsløring af det falske skel mellem digital ånd og analog materialitet.
</p>

</body>

</html>
